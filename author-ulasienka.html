<!DOCTYPE html>
<html>
   <head>
      <meta charset="utf-8" />
      <meta http-equiv="X-UA-Compatible" content="IE=edge">
      <title>MNKLT. Антось Уласенка</title>
      <meta name="viewport" content="width=device-width, initial-scale=1">
      <meta property="og:title" content="Мiнкульт. Антось Уласенка">
      <meta property="og:site_name" content="Лiтаратурны часопic">
      <meta property="og:url" content="http://www.minkult.me/author-ulasienka.html">
      <meta property="og:description" content="Антось Уласенка. Празаік, перакладнік, публіцыст.">
      <meta property="og:image" content="img/Ulasienka-horizontal.jpg">
      <link rel="icon" type="image/png" href="img/insight.png"/>
      <link rel="stylesheet" type="text/css" media="screen" href="css/styles.css" />
      <link rel="stylesheet" type="text/css" media="screen" href="css/media.css" />
      <script src="https://yastatic.net/share2/share.js" async="async"></script>
   </head>
   <body class="deco numar3">
      <header>
         <div class="menu menu-authors">
            <div class="dropdown">
               <div onclick="myFunction()" class="dropbtn"><i class="fas fa-bars"></i></div>
               <div id="myDropdown" class="dropdown-container">
                  <a class ="waves-effect" href="index.html#author" title="know your author">Аўтары</a>
                  <a class ="waves-effect" href="index.html#team">Рэдакцыя</a>
                  <a class ="waves-effect" href="support.html">Падтрымка</a>
               </div>
            </div>
         </div>
      </header>
      <main>
         <section class="read">
            <div class="content read-content">
            <div class ="intro">
               <h2>Антось Уласенка</h2>
               <figure>
                  <img src="img/Ulasienka-horizontal.jpg" alt="Антось Уласенка">
               </figure>
               <p class="bio">Антось Уласенка. Празаік, перакладнік, публіцыст. Ад 2006 году публікуецца ў пэрыядычных выданьнях і інтэрнэт-часопісах: «Літаратурная Беларусь», «Дзеяслоў», «Беларусский журнал», «Паміж», «ПрайдзіСвет» ды інш. Пераможца конкурсаў на стыпэндыю імя Міхася Стральцова (2011), «Экслібрыс» імя Антона Луцкевіча (2016), «Скарынавай душой узлашчанае слова» (2017). Фіналіст конкурсаў «Экслібрыс» (2012), «Інтэлектуальная спадчына Беларусі: постаці, ідэі, кантэксты» (2016). Выпускнік Школы маладога пісьменьніка.</p>
               <div class="divider"></div>
            </div>
            <div class="text">
               <a href="#list"><button class="btn z-depth-5 waves-effect">Ліст да Сатан Кляўса</button></a> 
            </div>
            <div class="text">
               <h3 id="zvon">Звон зьвініць званчэй</h3>
               <div class="divide-columns">
                  <p>Знайшлося б нямала такога, чаго Эзра Ольсэн ня ведаў. Але ў адным ён пераканаўся за шэсьцьдзесят тры гады напэўна: ніякіх цудаў не бывае. Ні на сонцаварот, ні калі яшчэ. Сусьвет халодны і абыякі да чалавечых жаданьняў і памкненьняў. Маральнага кодэксу ён ня мае. Усё зьмяняецца адно на горшае.</p>
                  <p>Эзра агледзеў надмагілак пад нагамі. «Я – Провід», вытыркаўся надпіс з-пад сьнегу. Вось і гэты чалавек, што ўзапраўды быў божым провідам, усё жыцьцё вешчаваў прыйсьце Вялікіх Старцаў, але так і не прычакаў іх. Памёр у галечы й безьвесьці. А мусіў бы стацца шчырым прарокам і зьвестуном Праўды. Якраз дзякуючы яму сям’я Ольсэнаў захавала памяць і веру продкаў праз хаос дваццатага стагодзьдзя. Штогоду напярэдадні Ёля Эзра прыходзіў да ягонае магілы.</p>
                  <p>Дый куды б яшчэ яму хадзіць у такі дзень: жонка даўно спачыла ў рытуальным полымі, дзеці з унукамі паразьехаліся. І хоць жылі недалёка – у Данвічы ды Аркгэме, – наведваліся да старога зрэдку. Апошні раз завіталі на Бельтэйн пазалетась.</p>
                  <p>Ён ня меў пэўнасьці, ці зьберагуць яны айчызную спадчыну, і моцна пераймаўся з тае нагоды. Аджа іхныя продкі прыйшлі ў гэты край з далёкіх земляў на Поўдні. Прыйшлі яшчэ да таго, як сюды прыплыў першы карабель. Да таго, як узьнікла Плімуцкая калёнія. Іхны род заўжды быў нешматлікім і пачуваўся чужым у Новай Анґліі, а зь цягам часу повязь з былым усё вытанчалася, традыцыі чэзьлі. Ён застаўся хіба апошнім, хто пільнаваўся старых звычаяў.</p>
                  <p>Эзра ўздыхнуў, выпусьціўшы з роту воблачак пары, і разгледзеўся на бакі. Два дні таму з мора наляцела завіруха і ахінула Кінґспарт белым покрывам. Могілкі ляжалі на вяршыні ўзгорку ў цэнтры старога гораду. Цяпер яны ператварыліся ў казачны лябірынт: пад цяжарам сьнегу вербы схілілі галіны да растрэсканых помнікаў і раскрышаных плітаў. З арачных вокнаў, што атрымаліся такім парадкам, была відаць ладная частка Кінґспарту: ад Саўтпойнту й Сьвінячае выспы ў Гарбэрсайдзе на ўсходзе да каляніяльных дамкоў Гілтаўну на захадзе. Вобач могілак на ўзгорку ўзносіла шпіль у вечаровае неба парафіяльная царква Сьвятога Міхаіла. Адтуль даносілася гамана й высьвечвалі бліскавіцы фаервэркаў. На другі бок могілак месьцілася псыхіятрычная лякарня Сьвятога Эразма, адкуль яго кагадзе выпісалі.</p>
                  <p>Неўзабаве прысьпее той час, усьведамляў Эзра, калі і ён спачне на гэтым пагорку – пахавальнага вогнішча яму ніхто не складзе. Ён разумеў, што пры жыцьці не пабачыць таго, дзеля чаго столькі разоў праводзіў бясплённыя абрады ў ночных лясох Білінґтану, не парадуецца перамозе на свае вочы.</p>
                  <p>Эзра пачуваўся жаўнерам у часе вайны на захопленай тэрыторыі. Жаўнер адчувае непазьбежнасьць перамогі, але так жа сама чуе, што да яе не дажыве. І ўсё ж адкласьці зброю значыць здрадзіць нашчадкам, пазбавіць іх будучыны. На вайне трэба добра выконваць сваю працу – упарта, бяз скаргаў. Брудавозная, няўдзячная справа – але што зробіш.</p>
                  <p>Зь міжвольным уздыхам Эзра прыгадаў бесклапотныя часіны, калі быў не спанявераным культыстым з утомаю ўваччу, а маладым акалітам з палаючым сэрцам. Прыгадаў першую ахвяру на скале ў сьвятле поўні, невымоўныя рытуалы перад зялёным полымем халодных пячораў, аднагучныя сьпевы ў мове Акла… Прыгадаў, як палка жадаў узьяднацца з сваім богам у дзяцінстве.</p>
                  <p>Няпрошаныя ўспаміны зрабілі яго надта сэнтымэнтальным. Эзра закінуў галаву – шыйныя хрыбеткі глуха захрабусьцелі – і глянуў у марознае зорнае неба. Прыжмурыўшыся, знайшоў Альдэбаран і зьвярнуўся да свайго бога ў гарачай малітве. Ён разумеў, што гэта цалком пазбаўлена сэнсу, што цудаў не бывае і ён папросту блазнуе – але ўсё адно паціху зьвяртаўся да Валадара Гіядаў. «Пабачыў бы мяне зара’ доктар Пікэрынґ», – думаў Эзра. Прастадушны акаліт унутры яго па-ранейшаму мроіў пра туманныя віры Дэмэ й возера Галі, пра недасяжныя воблачныя хрыбты, над якімі праплывае Аляр і дэманічны Альголь. Акаліт унутры хацеў верыць.</p>
                  <p>Проці ночы бралася на мароз. Кончыкі пальцаў нямелі. Эзра схамянуўся і пашыбаваў рыпучым сьнегам да выхаду.</p>
                  <p>На пляцы перад царквою тлуміліся мясцовыя. Тут залілі коўзанку, і цэлыя сем’і бавілі суботні вечар на лёдзе. У паветры лунаў дзіцячы сьмех і вясёлая гамана. Ад ятак, што атачалі коўзанку, далятаў пах глінтвайну і цынамону. На сходах царквы ўбраныя дзеці сьпявалі калядкі пад наглядам сьвятара. Гледачы падпявалі й пляскалі ў ладкі.</p>
                  <p>Ён скрывіўся. Дурны люд! Усе іхныя вясёленькія калядныя прыпеўкі й забаўкі папраўдзе зьвернутыя да цёмных паганскіх часоў, якімі яны пагарджаюць. Сатурналіі, Natalis Invicti Solis, Модраніхт – не, пра гэта яны ня згадваюць. Што за крывадушніцтва. Затое славяць свайго псэўдабога, прыдуманага рымскімі рабамі, і нават ня могуць сьцяміць, што нарадзіцца ўзімку, паводле ўласных жа сьвятых кніг, ён аніяк ня мог. Ня памятаюць, ці памятаць ня хочуць, пра Мітру, Думузі ды іншых, зь якіх скампілявалі свайго бесхрыбетнага пакутніка. І гэта ня кажучы пра багоў запраўдных, што йснавалі да прыходу чалавецтва і існавацьмуць па ягоным сыходзе.</p>
                  <p>Іхнае «сьвята дабрыні, любові, міласэрнасьці й спагады» старэйшае за чалавечы род. І нічога добрага ды міласэрнага ў ім нямашака. Не, гэтыя невукі ня ў змозе адмовіцца ад антрапацэнтрычнае пэрспэктывы; няздольныя зразумець, што ў маштабе Сусьвету – а толькі такімі маштабамі й варта мысьліць – чалавецтва меншае за пылінку.</p>
                  <p>Эзра з агідаю цыркнуў і збочыў за рог, на Чорч-стрыт. Ля сьцяны насупраць сядзеў жабрак у запэцканых зямлёю рызманах і нешта мармытаў, працягваючы руку ў пустату. Эзра ніколі не падаваў міласьціну, але тут раптам спыніўся, убачыўшы твар небаракі.</p>
                  <p>Той ільсьніўся як нашмараваны воскам і нават на пагляд здаваўся мяккім, рыхтык засьмярдзелы сыр. Пад скураю нібыта чэрві варушыліся: яго ўвесь час перасмыквала. Разам з тым страшнаватае відовішча зачароўвала і не адпускала.</p>
                  <p>Гэта было не адзінае дзіва – жабрак нагадваў таго, ля чыёй магілы ён толькі што стаяў. Тое ж вытарклае падбародзьдзе, той жа пранізьлівы пагляд як ня з гэтага сьвету. Эзра надаставаў з кішэні прыгаршчы манэтаў, перайшоў дарогу і з асьцярогаю працягнуў жабраку.</p>
                  <p>Той прыскочыў і схапіў яго за руку. Дотык быў склізкі й непрыемны, не раўнуючы сьлімак прысмактаўся. Эзра напружыўся і пацягнуўся да боту. Другою рукою жабрак расьціснуў ягоныя пальцы і ўклаў у далонь скамечаную паперчыну. Манэтаў так і не крануў.</p>
                  <p>– N’ghan-ka fhtagni-kar’n gha’l, n’ghan-ka fhtagni-kar’n gha’l… – даносілася з-пад рызманоў.</p>
                  <p>Эзра вырваўся і пасьпяшыў, не азіраючыся, сысьці ад блазна. Яго нудзіла ад гідлівасьці. Хацелася вымыць руку. Ён нахіліўся і зачэрпаў правіцаю сьнегу з прыдарожнага гідранту. Паперчыну пераклаў у кішэню: выкінуць яе чамусь так і не наважыўся. Адышоўшыся падалей, да Гіл роўд, ён здыхаўся і разгарнуў пад ліхтаром скамечаны аркуш. І струпянеў.</p>
                  <p>Жоўты знак.</p>
                  <p>Эзра схапіўся за сэрца і пачашчана задыхаў. Гэтага ня можа быць. Не, не, не. Немажліва. Лепей нават і ня думаць. Ён прымусіў сябе супакоіцца і далей перастаўляць ногі. Не на шэсьцьдзесят чацьвертым жа годзе. Да дому на Бёрч-корт ён ішоў нібы ў сьне. Не зважаў на аднапавярховікі абапал дарогі, сьвяточна ўпрыгожаныя гірляндамі; на гномаў, аленяў і Сантаў у дварох перад імі; на вянкі з амялы на дзьвярох. Уваччу стаяла роўнядзь возера Галі, не турбаваная ані ветрам, ані рабізною; над возерам распасьціраліся блізкія і так вабныя Гіяды. Вока Быка зазірала проста ў душу. Эзра чуў, як у міжзорнай бездані Хастур шапоча ягонае ймя.</p>
                  <p>Вяртаньне ў рэальнасьць сталася раптоўным.</p>
                  <p>У вокнах дамку на Бёрч-корт 3В гарэла сьвятло. Прыхадні нават не хаваліся. Гульня ценяў паказвала на тое, што іх некалькі. Эзра дастаў з правага боту абсыдыянавы нож і, прыгнуўшыся, скіраваўся да чорнага ходу.</p>
                  <p>Прачыніўшы дзьверы ў калідор, ён убачыў малютку Доці на падлозе ля статуі Мі-ґо. Яна таксама згледзела яго і зараўла. Калі яны бачыліся ў апошні раз, ёй было ня больш за год. З гасьцёўні на роў выбеглі бацькі: Арлін з Кейдам, ягоным унукам.</p>
                  <p>– Ну чаго ты, Доці? Не пазнала прадзядулю? Гэта ж старычына Эзра.</p>
                  <p>– Эсла? – малютка засаромлена ўсьміхнулася, прыкрыла твар рукамі й вярнулася да гульні зь Мі-ґо.</p>
                  <p>З кухні выйшла Джарджына з Блэйнам. Адтуль далятаў пах часныку і гвазьдзіку. Нешта смачна шкварчэла.</p>
                  <p>– Мы скарысталіся сваім ключом, тату. Сьвяточная вячэра вось-вось згатуецца. Ўэлдан паехаў па выпіўку, неўзабаве будзе.</p>
                  <p>Эзра не знаходзіў словаў ад радасьці. Цішком схаваў нож за пазуху і моўчкі абняў дзяцей і ўнука зь нявесткаю.</p>
                  <p>– Мы чакалі цябе раней. На дварэ мароз. Ты дзе сноўдаўся?</p>
                  <p>– Ды зладзіў вечаровы шпацыр. Карысна ў маім веку.</p>
                  <p>Дачка ўважліва і з турботаю ўглядалася ў яго, не адпускаючы рукі:</p>
                  <p>– Нам тэлефанавалі зь лякарні. Чаму ты не паведаміў?</p>
                  <p>– Глупства, нічога сур’ёзнага. Няма пра што размаўляць.</p>
                  <p>– Доктар Пікэрынґ казаў зусім іншае.</p>
                  <p>– Шмат ён ведае, гэны доктар Пікэрынґ. Нават уяўленьня ня мае аб тым, што адбываецца.</p>
                  <p>Блэйн і Джарджына з разуменьнем пераглянуліся міжсобку. Эзру гэта не спадабалася – ён ужо бачыў падобныя пераморгваньні, – але сварыцца ў такі вечар не хацелася.</p>
                  <p>– Добра, годзе абмяркоўваць мае старэчыя болькі. Найдаўжэйшая ноч году не для таго прызначаная. Ну-ка, да сталу!</p>
                  <p>Сям’я Ольсэнаў села пры вялізным круглым стале ў гасьцёўні. Да прыходу Эзры яны пасьпелі ўпрыгожыць пакой гірляндамі з засушаных ружаў і мяшэчкамі пахучых зёлак. Джарджына вынесла гарбузовы суп, пюрэ, запечаную ў кляновіку моркву й шпінатную салату з ігрушамі ды грэцкімі гарэхамі. У цэнтры разьмясьцілася сакавітая індычка з журавінавым соўсам. Калі вярнуўся Ўэлдан, усе павіншавалі адно аднаго з сонцаваротам і ўзяліся за ежу.</p>
                  <p>Эзра расслабіўся: ён сядзеў у сваім доме пры сьвяточным стале зь дзецьмі і падтрымваў нязмушаную размову. Няма пра што хвалявацца. Галоўнае – ня думаць пра Жоўты знак у кішэні.</p>
                  <p>Калі ад сьлівавага пудынґу не засталося й чвэрці, Джарджына спахапілася й палезла ў кайстру:</p>
                  <p>– Пустая галава! Аляйна ж перадала табе падарунак.</p>
                  <p>Ягоная ўнучка, якая не змагла прыехаць праз удзел у канфэрэнцыі, працавала ў Дэпартамэньце літаратуры Міскатоніцкага ўнівэрсытэту.</p>
                  <p>– Сказала, выпадкова натрапіла ў архівах. Яна ведае, наколькі для цябе гэта важна.</p>
                  <p>Джарджына працягнула яму пацёртую кніжыцу ў мяккай вокладцы.</p>
                  <p>«Кароль у жоўтым».</p>
                  <p>Другі раз за дзень Эзра аслупянеў. Забароненая п’еса, пра якую ён чуў столькі жахаў, паляваў на яе, але так і не знайшоў дагэтуль, – гэтая п’еса самая йшла ў рукі. Позна адступацца.</p>
                  <p>Павагаўшыся, ён разгарнуў кнігу і паглыбіўся ў першы акт… І ўжо не адрываў вачэй ад пажоўклых старонак, аж пакуль не дачытаў да канца. Нейкаю часткаю сьвядомасьці ён улоўліваў вясёлыя размовы над вухам, звон келіхаў, траскатню малюткі Доці, выбухі бэхалак на дварэ. Але сваёю істою быў далёка – у чароўнай Каркозе пад знакам Альдэбарану.</p>
                  <p>Ён бачыў агромністую поўню за ейнымі вежамі і чорныя зоры над горадам. Бачыў, як спараваныя сонцы патанаюць у возеры Галі. Сачыў за жахліваю трагедыяй, якая разварочвалася ў другім акце. Разам з Касільдаю й Камілаю чакаў зьяўленьня Бледнае Маскі. Спазнаў тайну Гіядаў і ўпэўніўся, што неўзабаве ўвесь сьвет схіліць галаву перад чорнымі зорамі, што ліюць сваё сьвятло на недасяжную сьмяротным Каркозу; а Кароль у жоўтым навек скрые Ітыль і ўзыдзе на трон.</p>
                  <p>Эзра адчуваў сябе шчасьлівым. Вось яно, нарэшце, запраўднае – дзеля чаго варта было трываць усе гэтыя гады. Ягоныя мроі перарваў Блэйн:</p>
                  <p>– Тату, а чаму б нам усім разам не схадзіць у Морскую царкву і ня ўскласьці ёльскія дарункі Вялікім Старцам?</p>
                  <p>Эзра разгубіўся. Вось чаго ён не чакаў ад сваіх шалапутных дзетак, дык гэта такое прапановы. Нават ня мог прыгадаць, калі тыя ў апошні раз адведвалі «сваю» царкву на беразе затокі. Дзеткі, відаць, прачыталі ўсё на ягоным твары.</p>
                  <p>– Ты што, думаў, мы забыліся? Думаў, не перадамо Веду сваім дзецям? Ну-ка, Доці, скажы прадзядзулі сама галоўныя словы.</p>
                  <p>Дзяўчынка забралася Эзру на калені і, адвёўшы пагляд, урачыста прадэклямавала:</p>
                  <p>– K’aemn’h kh’rn. K’aemn’h kh’r. Kaemn’h kh’nnnu!</p>
                  <p>Зычнае булькатаньне лілося з Доці натуральна, як ваніты. Гартанную змычку й ларынґальныя зычныя яна вымаўляла так, быццам юґоцкая была яе роднаю мовай.</p>
                  <p>– Якая ты ў нас малайчынка. Заслужыла на цукерку.</p>
                  <p>Ўэлдан тым часам выйшаў на кухню і вярнуўся зь дзьвюма бутэлькамі «Шаґоцкага Асаблівага».</p>
                  <p>– Памятаю, яно заўжды табе падабалася. Заехаў па яго на бровар Карлтана. То падымем тост?</p>
                  <p>Эзра ўзяў піва, Ўэлдан наліў астатнім віна. Усе падняліся. Арлін, Кейд, Джарджына, Ўэлдан і Блэйн хорам прамовілі:</p>
                  <p>– Не памёр яшчэ той, хто адвеку ў сьне.</p>
                  <p>Эзра расчуліўся, пусьціў сьлязу і скончыў:</p>
                  <p>– Прамінуць вякі – сьмерць самая спачне.</p>
                  <p>Па першай бутэльцы адкаркавалі другую, потым нетаропка пілі «Вадаграі вар’яцтва». На закуску Джарджына вынесла марынаваныя мацалы васьмінога.</p>
                  <p>Агульную весялосьць перарваў гучны звон знадворку. Вось яно, падумаў Эзра, яно самае. Не зважаючы на пратэсты дзяцей, накінуў палітон і бегма выбег надвор.</p>
                  <p>Ён кінуў быў пагляд на парафіяльную царкву ўгары, але звон выразна даносіўся з боку мора. З навакольных дамоў высыпалі суседзі. Бабуля Орнэ ўзрушана пракрычала з ґанку ў зорнае неба:</p>
                  <p>– Ph’nglui mglw’nafh Cthulhu R’lyeh wgah’nagl fhtagn!</p>
                  <p>Эзра безуважна адказаў:</p>
                  <p>– Узапраўды чакае й сьніць.</p>
                  <p>Спускаючыся Кабатажным завулкам, ён адчуваў, што зямля ходзіць ходырам. Гэта пачатак канца, сумневаў не заставалася.</p>
                  <p>Нехта ўвесь час дыхаў у сьпіну – прынамсі, так яму падавалася. Калі азіраўся, нікога ня бачыў. Хіба што краем вока раз-пораз заўважаў невыразную фігуру размытых абрысаў. Эзра памацней сьціснуў Жоўты знак у кішэні.</p>
                  <p>Звон зьвінеў усё грамчэй – вуркатлівы, глыбокі, пранізьлівы. Насустрач бег капітан Рычард Гольт, знаёмы па лякарні Сьвятога Эразма, і дзяліўся з усімі сваёю радасьцю:</p>
                  <p>– Як і прадказвалі эфэмэрыды, гэтаю ноччу плянэты выстройваюцца ў апошні парад. Яны вяртаюцца. Яны ўжо тут. З намі.</p>
                  <p>Эзра задзёр галаву. Нябёсы над Кінґспартам расчыняліся. Месца зораў заняло нагрувашчваньне залацістых сфэраў, зь якіх высоўваліся гігантычныя мацалы. Яны выкручваліся й чапляліся за верхавіны шматпавярховікаў даўнтаўну, адрываючы іх і падымаючы ў неба.</p>
                  <p>Вуліцамі гойсалі ганчакі Тындала. Жудасныя пачварыны з даўжэзнымі высалапленымі языкамі накідваліся на мінакоў і як вокам міргнуць разрывалі на шматкі. У паветры вісела жаночае віскатаньне. Эзра спускаўся да затокі, не зважаючы на гармідар.</p>
                  <p>На сходах Морскае царквы ля самага берагу стаялі культыстыя, апранутыя ў чорныя балахоны. Яны натхнёна пяялі на матыў найвядомейшае ў сьвеце калядкі:</p>
                  <p><em>Азатот, Азатот</em></p>
                  <p><em>Азатот – кароль</em></p>
                  <p><em>Усясьвету валадар</em></p>
                  <p><em>Вар’яцтва нам прынёс, гэй!</em></p>
                  <p>Найвышэйшы культысты трымаў у выцягнутых руках Зіхатлівы трапэцоэдар. Гурма людзей перад ім углядвалася ў грані барвянага каменя і хорам адлічвала, колькі пячацей засталося з’ырваць сьляпому шалёнаму богу.</p>
                  <p>– Адзінаццаць!.. Дзесяць!.. Дзевяць!</p>
                  <p>Па зьнікненьні чарговае пячаці ўсе пляскалі ў ладкі. Шматлікія пары замілавана цалаваліся.</p>
                  <p>Эзра завярнуўся да мора. Звон відавочна даносіўся з глыбінь.</p>
                  <p>Ходнік рэпаўся пад нагамі. Паўсюль у зямлі зеўралі правальлі. Над берагам віўся туман. Скрозь яго ўдалечыні былі відаць абрысы мёртвых гарадоў, якія павольна падымаліся з-пад вады. Адна па адной накатвалі моцныя хвалі. Вышэй за спрахлыя дахі з мора ўздымалася чорная званіца храму.</p>
                  <p>Утроп затанулага гораду з туману зьяўляўся ягоны гаспадар – цыкляпічных памераў сьлізкая істота, што нагадвала рыбіну з рукамі й нагамі.</p>
                  <p>Сям’я Фішэраў з Эбат-роўд выбегла на пірс, спрытна разьдзелася – і дзеці, і дарослыя былі цалком пакрытыя лускаю – і з воклічам «Бацька Даґон!» сіганула ў прорву.</p>
                  <p>Эзра зноўку адчуў, што за сьпінаю нехта стаіць. Абярнуўся і ўбачыў перад сабою Валадара Гіядаў, Хастура Невымоўнага. Пад капюшонам жоўтага шаўковага ўбраньня можна было разгледзець сусьветы з-па-за межаў нашага ўласнага, месцы немажлівыя і няўяўныя, далёкую халодную Каркозу…</p>
                  <p>Кароль у жоўтым падняў далонь.</p>
                  <p>Эзра Ольсэн з удзячнасьцю ступіў у абдоймы вар’яцтва.</p>
               </div>
            </div>
            <div class="divider"></div>
            <div class="text">
               <a href="#dur"><button class="btn z-depth-5 waves-effect">Звон зьвініць званчэй</button></a> 
            </div>
            <div class="text">
               <h3 id="zvon">Ліст да Сатан Кляўса</h3>
               <div class="divide-columns">
                  <p>О шаноў<s>ная</s>ны Сатана!</p>
                  <p>Я хачу, каб гэты ліст патрапіў да цябе, хаця Джэй Сі кажа што нуй бздура, але я ўсё адно думаю што патрапіць. А калі яго расьпячатаюць твае памагатыя чэрці, дык хай перададуць табе, але я ўсё адно напісаў на капэрце што <span style="text-decoration: underline;">асабіста для Сатаны</span>.</p>
                  <p>Сатана, я спачатку хацеў быў напісаць Санта Кляўсу, як раней, але Білі даў мне пстрычку і назваў ёлупнем. Білі мой старэйшы брат, ён ужо вялікі і б&rsquo;е мяне, як назаву яго Білі, але калі ў добрым гуморы, можна зваць проста Білам, а так увогуле Ўільямам. Ён сказаў што лепш бы ты напісаў Сатан Кляўсу, а ня Санта, прытырак, га-га-га. Гэта цытата. Білі дурань, але я яго паслухаўся.</p>
                  <p>Я штогод пісаў Саньце, але мамцы лягчэй ня стала. Ён заўжды пакідаў мне ў падарунак робленыя швэдры (колкія!) і вопратку, а ня тое што я прасіў. А яшчэ Білі кажа што ён пазёр і педзік у чырвоным каўпаку і ня йснуе. Я ўсё ж такі думаю Санта йснуе. Але ты йснуеш напэўна, я ведаю.</p>
                  <p>Я бачыў у Білі кніжку, яна завецца &laquo;Д&rsquo;ябал&raquo;, а аўтар Рабэр Гуё, ён француз. А Д&rsquo;ябал і Сатана гэта адное й тое ж, як Санта Кляўс і Сьвяты Мікалай. Там на вокладцы ты сядзіш голы і ў цябе вялікая піпірка да калена, і яна ўся пазарасла валосьсем, яе амаль не відаць. А ў мяне там валосьсе яшчэ не расьце, а ў Білі ўжо ого-го, я бачыў, як мы ўлетку хадзілі ў паход і купаліся голыя, а Джэй Сі кажа ў яго запраўдны гушчар, але я ня веру &ndash; ён заўжды прыбрэхвае, а потым кажа што не.</p>
                  <p>Сатана, а калі ты надзяеш нагавіцы, ты ў якую калашыну запраўляеш матню &ndash; у правую ці ў левую? А ці носіш шорты? У пекле ж мусібыць горача, Білі кажа там лява і гіена вогненая. А твая піпірка тырчыць з шортаў ці як? Калі тырчыць, дык відаць сьмешна выходзіць.</p>
                  <p>Ты не падумай, я тут сьмешкі ня строю. Проста цікава.</p>
                  <p>А яшчэ я слухаю KISS. Я ўзяў кружэлку ў Білі, ён кажа дзіцячы садок, а мне падабаецца. І я ведаю што значыць KISS: Kings In Satan Service. То бок ты йснуеш, я ведаю. А яшчэ ў Beatles ёсьць белы альбом, а айцец Філіпс называе яго д&rsquo;ябальскім альбомам. Я люблю Beatles, а Білі кажа дзіцячы садок. Айцец Філіпс кажа Black Sabbath заключылі пакт з Д&rsquo;яблам, а Джымі Пэйдж цемрашал і чорны маґ. Ну ня ведаю.</p>
                  <p>Білі басіст. У іх з Джэфам і Трэвам свой гурт. Назву ня памятаю, нешта такое, ну, мудрагелістае. Білі кажа яны валяць акультны дэзьняк флёрыдскае школы. (Папраўдзе, дык Білі і граць не сказаць каб умее.) Але гэта між намі, Сатана. Дзеўкі жаж вакол музыкаў труцца, а гэта галоўнае, ну ты ў тэме. І ляґатып у іх прыгожы, там пэнтаґрама і крыжы перагорнутыя. Білі кажа па Сатане!</p>
                  <p>Потым яшчэ Джэй Сі прынёс быў Сатанінскую Біблію да Тома на выходныя. Яе напісаў Антон Ля-Вэй, ён не француз, проста імя такое. Білі кажа ён пазёр і педзік. Білі дурань. Мы чыталі яе ў цемры, у нас была сьвечка. Джэй Сі кажа ён бачыў у нас за сьпінамі цень Люцыпара (то бок твой цень, Сатана!), але я яму ня веру. Я думаю гэта была Томава котка.</p>
                  <p>Таму я вырашыў напісаць табе, а ня Санта Кляўсу. Санта нудны. У маёй асадцы скончыўся атрамант.</p>
                  <p>А айцец Філіпс зь нядзельнае школы кажа што вы мусіце павярнуць свае сэрцы да Езуса і Езус ёсьць любоў. І мы мусім працівіцца спакусам Нячыстага (то бок тваім спакусам, Сатана!) і што на гэта здольны толькі чысты духам. Айцец Філіпс мне не даспадобы. Білі кажа ён пазёр і педзік у расе. Білі дурань, але як на мяне ён дакладна педзік.</p>
                  <p>На той вокладцы таксама ё голая цыцоха, яна сімпотная. Мы з Джэй Сі колькі разоў падглядалі за Джыні ў душы. У яе таксама цыцкі не бяды, але ўсё ж не такія вялікія. Джыні гэта сястра Джэй Сі, яна ўжо дарослая і нават старэйшая за Білі. Білі кажа курвяга, а яна кажа хай не распушчае рукі.</p>
                  <p>Санта Кляўсу я б не пісаў пра цыцкі. І пра піпірку таксама. Санта Кляўс &ndash; сьвятоша, яму бадай не даспадобы вялікія цыцкі. І ён заўжды пакідае мне швэдры. Відаць, ён яшчэ той нудзіла. Таму я й напісаў табе, Сатана.</p>
                  <p>Ужо неўзабаве вячэра, то далей буду пісаць хутка. Сатана, прашу на Каляды толькі аднаго: <span style="text-decoration: underline;">РЭМІСІЮ</span> для мамкі. <s>І не такую, як тады</s> Цур, каб праз тыдзень яе зноўку не забралі. Мне самому нічога ня трэба. Хіба што ў Білі няхай усё будзе добра. У цуды ён ня верыць, заўжды паўтарае &laquo;No Presents for Christmas!&raquo; (Сам ведаеш чыя гэта песьня.) Хоць ён і дурань і б&rsquo;е мяне, ён таксама хвалюецца за мамку. Ён ніколі не прызнаецца, кажа што мезантроп. Але я ведаю.</p>
                  <p>Білі кажа ты выканаеш любое жаданьне, але папросіш душу наўзамен. Як табе патрэбная мая душа, дык я згодны. Лепей жа з мамкай, чым з душой.</p>
                  <p>У айца Філіпса пэўна вялікая душа, але ён педзік. І ён мне не даспадобы. Таму душа мне без патрэбы, дый у нядзельную школу хадзіць не падабаецца. Калі ў мяне ня будзе душы, дык і ў нядзельную школу хадзіць ня прыйдзецца, га? І плакаць я больш ня буду.</p>
                  <p>Білі кажа дамову з Сатаной варта замацоўваць крывёю. Бабка кліча вячэраць, то я падпісваюся крывёю з пальца (крыві я ўжо не баюся). Бывай, Сатана!</p>
                  <p>Навек твой,</p>
                  <p>~Гэры</p>
                  <p>P.S. Калі ласка, ня трэба швэдраў!</p>
                  <p>P.P.S. Я сур&rsquo;ёзна.</p>
                  <p>P.P.P.S. Доўга тэрміновую рэмісію.</p>
               </div>
            </div>
         </section>
         <section class="how-help">
            <div class="how-help-content">
               <div class="title">
                  <h2>Хочаш дапамагчы часопicу?</h2>
               </div>
               <ul class="collapsible popout">
                  <li>
                     <div class="collapsible-header">
                        <a href="mailto:mimikriabel@gmail.com"><i class="far fa-envelope"></i></a> 
                        <h3>Напiшы тэкст</h3>
                     </div>
                     <div class="collapsible-body">
                        <p>Часопіс Мінкульт пераехаў у Вільню, і цяпер плануе выдаваць тут неверагодна цікавыя тэксты, апавяданні, назіранні і гісторыі! Запрашаем пісменнікаў на супрацоўніцтва! нам цікавыя празаічныя тэксты: мастацкая проза, п'есы, інтэрвію, нарысы.</p>
                     </div>
                  </li>
                  <li>
                     <div class="collapsible-header">
                        <a href="https://www.facebook.com/donate/569783351178699/10230470277559638">
                        <i class="fab fa-facebook-square"></i>
                        </a>
                        <h3>Стань фундатарам</h3>
                     </div>
                     <div class="collapsible-body">
                        <div class="support-block content">
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>5 USD</h4>
                                 <p>Дзякуй ад "Мінкульта".</p>
                                 <img src="img/kitty.svg" alt="kitty thanks u flaticon">
                              </a>
                           </div>
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>15 USD</h4>
                                 <p>Перадзамова нумара</p>
                                 <img src="img/kitty-3.svg" alt="kitty perorders minkult flaticon">
                              </a>
                           </div>
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>30 USD</h4>
                                 <p>Нумар з аўтографамі</p>
                                 <img src="img/kitty-2.svg" alt="kitty sign minkult flaticon">
                              </a>
                           </div>
                        </div>
                     </div>
                  </li>
               </ul>
            </div>
         </section>
      </main>
      <footer>
         <div class="footer-content content">
            <div class="footer-block">
               <h4>Падпiшыся на Мiнкульт</h4>
               <p>Пакiнь e-mail, каб атрымлiваць навiны часопicа</p>
               <form id="form1" name="form1" class="wufoo topLabel page" accept-charset="UTF-8" autocomplete="off" enctype="multipart/form-data" method="post" novalidate="" action="https://coughka.wufoo.com/forms/zawjggu13oayjo/#public">
                  <div class="form-content">
                     <label class="desc" id="title1" for="Field1">
                     Email
                     </label>
                     <input id="Field1" name="Field1" type="email" spellcheck="false" class="field text medium" value="" maxlength="255" tabindex="1" placeholder="e-mail">
                     <input id="saveForm" name="saveForm" class="btTxt submit" type="submit" value="&#8594;">
                     <input type="hidden" id="idstamp" name="idstamp" value="TceZwVYv7Ff+ftd4jjehgYF+ab+OUUQQySG0Z+2dap4=">
                  </div>
               </form>
            </div>
            <div class="footer-block">
               <div class="menu-footer">
                  <a href="index.html#author">Аўтары</a>
                  <a href="index.html#team">Рэдакцыя</a>
                  <a href="support.html">Падтрымка</a>
               </div>
               <div>
                  <p><small>E-mail: mimikriabel@gmail.com</small></p>
                  <p><small>Выкарыстанне матэрыялаў Мiнкульт магчыма толькі з пісьмовага дазволу рэдакцыі.<br>
                     Актыўная спасылка на старонку Мiнкульт, якая ўтрымлівае арыгінал публікацыі, абавязковая.<br>
                     Сайт можа ўтрымліваць кантэнт, не прызначаны для прагляду асобаў, малодшых за 27 гадоў.</small>
                  </p>
               </div>
            </div>
         </div>
      </footer>
      <div class="subfooter">
         <small><a href="https://www.instagram.com/chkalava/" title="Make tea not war">Андрэй Пакроўскі</a> <i class="fas fa-crow"></i></small>
      </div>
      <script src="https://code.jquery.com/jquery-2.2.0.min.js" type="text/javascript"></script>
      <script type="text/javascript" src="js/materialize.js"></script>
      <script>
         $(document).ready(function(){
           $('.collapsible.popout').collapsible();
           $('.dropdown-trigger').dropdown({
               constrainWidth:false
           });
         });
      </script>
      <script src="js/dropdw.js"></script>
   </body>
</html>