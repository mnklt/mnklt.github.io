<!DOCTYPE html>
<html>
<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>MNKLT. Зміцер Вішнёў</title>
    <meta name="viewport" content="width=device-width, initial-scale=1">
        <meta property="og:title" content="Мiнкульт. Зміцер Вішнёў">
    <meta property="og:site_name" content="Лiтаратурны часопic">
    <meta property="og:url" content="http://www.minkult.me/author-vishniou.html">
    <meta property="og:description" content="Зміцер Вішнёў нарадзіўся ў 1973 г. у Дэбрэцэне (Вугоршчына), вывучаў філалогію і журналістыку ў Менску і Маскве. Аўтар кніг “Штабкавы тамтам” (1998), “Тамбурны маскіт” (2001), “Трап для сусліка, альбо Некрафілічнае даследаванне аднаго віду грызуноў” (2002), “Верыфікацыя нараджэння” (2005), “Фараон у заапарку” (2007), “Замак пабудаваны з крапівы” (2010), “Шоргат жукоў” (2011), “Спітыя баркасы” (2014). У 2014 г. раман “Замак пабудаваны з крапівы” выйшаў у перакладзе на нямецкую мову ў выдавецтве Luxbooks (Вісбадэн).">
    <meta property="og:image" content="img/minkult-pattern.jpg">
    <link rel="icon" type="image/png" href="img/insight.png"/> 

    <link rel="stylesheet" type="text/css" media="screen" href="css/styles.css" />
    <link rel="stylesheet" type="text/css" media="screen" href="css/media.css" />
    <script src="https://yastatic.net/share2/share.js" async="async"></script>
</head>
<body class="deco vis">
        <header>
                <div class="menu menu-authors">
                        <div class="dropdown">
                                <div onclick="myFunction()" class="dropbtn"><i class="fas fa-bars"></i></div>
                                  <div id="myDropdown" class="dropdown-container">
                                        <a class ="waves-effect" href="index.html#author" title="know your author">Аўтары</a>
                                        <a class ="waves-effect" href="index.html#team">Рэдакцыя</a>
                                        <a class ="waves-effect" href="support.html">Падтрымка</a>
                                  </div>
                                </div>
                    </div>
        
        </header>
    <main>
        <section class="read">
            <div class="content read-content">
                    <div class ="intro">
                            <h2>Зміцер Вішнёў</h2>
                                <figure>
                                    <img src="img/Zmiecer_Vishniou_personal_minkult.jpg" alt="Зміцер Вішнёў">
                                </figure>
                                <p class="bio">Зміцер Вішнёў нарадзіўся ў 1973 г. у Дэбрэцэне (Вугоршчына), вывучаў філалогію і журналістыку ў Менску і Маскве. Аўтар кніг “Штабкавы тамтам” (1998), “Тамбурны маскіт” (2001), “Трап для сусліка, альбо Некрафілічнае даследаванне аднаго віду грызуноў” (2002), “Верыфікацыя нараджэння” (2005), “Фараон у заапарку” (2007), “Замак пабудаваны з крапівы” (2010), “Шоргат жукоў” (2011), “Спітыя баркасы” (2014). У 2014 г. раман “Замак пабудаваны з крапівы” выйшаў у перакладзе на нямецкую мову ў выдавецтве Luxbooks (Вісбадэн).</p>          
                            <div class="divider"></div>

                        </div>
            <div class="text">
                    <h3>Гэта канец свету, і ўсе з’язджаюць з глузду, альбо Цьмяная гісторыя пра беларускую шараговую кнігарню</h3>
                    <div class="divide-columns">


<h4>Дагары нагамі </h4> 
<p>Пашча разявілася, і туды запоўз цягнік.</p>
<p>Грукаталі колы і зубы, і было адчуванне, што знаходзішся на нейкім сталеліцейным заводзе.</p>
<p>Крывы са свістам выдыхнуў і здолеў устаяць на нагах, хаця яго так і цягнула да зямлі, нібыта магнітам. «Праклятая гарэлка», – працадзіў скрозь зубы Крывы.</p>
<p>– Зімой цюлені прымярзаюць да колаў аўтамабіляў, – сказаў Гарыныч.</p>
<p>– Гарыныч, – сказаў я. – Мне здаецца, што твой нос на марозе прымёрз да рыльца бутэлькі. Яшчэ трошкі – і сапраўды ў бутэльцы будуць плюхацца цюлені.</p>
<p>– Я – тваё сумленне! – раптоўна зароў Гарыныч і моцна ўчапіўся ў мяне. Здавалася, што ён хоча вытрасці з мяне словы прабачэння.</p>
<p>– Я сам сусам! – адказаў я. – Яшчэ ўчора я быў перакананы, што мне жывецца горш за гномаў! Цяпер я ўпэўнены, што я абраны герой! Мой лоб – ціхая гавань для караблёў!</p>
<p>– Я ем свой хлеб не дарма! – праравеў Гарыныч і з усяе моцы штурхануў мяне.</p>
<p>Я не ўтрымаўся на нагах і паваліўся на бетонныя пліты.</p>

<p>Крывы п’яна зарагатаў.</p>
<p>– Вы – дурні! – крычаў ён. – Я самы сумленны баклажан на свеце!</p>
<p>– Вы тут што, траўкай забаўляецеся? – раптам перапытаў невядомы барадач. Ад барадача падымалася пара, нібыта ён выслізнуў з парыльні. Ягоны чырвоны твар перасякалі жоўтыя шнары. Ён нечым нагадваў чалавека з іншай планеты.</p>
<p>– Вы, пэўна, іншапланетнік, – сказаў я і паспрабаваў устаць. Ногі ледзь слухаліся.</p>

<p>Міма праракатаў трамвай.</p>
<p>Невядомы нават не ўсміхнуўся і паведаміў:</p>
<p>– Усіх вас.</p>
<p>– У сэнсе? – не зразумеў я.</p>
<p>– І не шкадуючы, – дадаў невядомы.</p>
<p>Крывому гэты дыялог не спадабаўся:</p>
<p>– Валі адсюль, дзядзя, – упэўнена пажадаў Крывы.</p>
<p>– Я люблю футбольныя гульні, – падключыўся Гарыныч.</p>
<p>– Думаю, што сябры маюць рацыю. Валі адсюль, барадач. Мы цябе не ведаем, і нам не падабаюцца таемныя пажаданні.</p>

<p>– Ніякіх таемнасцяў. На свеце скончылася свята. Цяпер толькі адрыжкі і сумныя пацалункі на развітанне. Верыш не верыш, але мусіш жыць па законах гэтай тэрыторыі. Мы – першыя.</p>
<p>– Ы-ы-ы-ы-ы!!! – зароў раззлаваны Гарыныч. – Я магу балюча ўдарыць!</p>
<p>– Я і кажу, сонца закацілася на захад. Выратавання няма. Гучыць гонг лёсу. Грып скасіў сёлета лепшых. Мы паміраем.</p>
<p>– Прыбярыце гэта ідыёта! – залямантаваў Крывы. – Я зараз яго прыдушу!</p>
<p>– Здохла, – адказаў барадач. – Здохла. І выплюнула. Засохла. Ляжыць непрыкметна і смярдзіць. Немагчыма трываць.</p>
<p>Мы, не згаворваючыся, кінуліся на барадача. Крывы ўчапіўся ў бараду, Гарыныч – у валасы, я – за куртку.</p>
<p>Хрып, крык, слёзы і пляўкі.</p>
<p>І раптам барадач паведамляе:</p>
<p>– Я – за восень!</p>
<p>Мы аслупянелі і выпусцілі дзіўнага барадача. Нібыта экзатычную рыбіну. А ён гэтага толькі і чакаў. Фыррр! І хутчэй ад нас да трамвайных рэек. І – хлоп! Заскочыў у нару трамвая. І махае нам адтуль жоўтай далонню-плаўніком. Сядзіць за шклом быццам не барадач, а ягоны прывід. І гэты прывід махае рукой. І паказвае нам непрыстойныя жэсты. Ах ты, сволач!</p>
<p>Трамвай паведаміў:</p>
<p>– Учора падаражэў праезд! Зайцаў ловім на салодкае і потым пускаем на каўбасу! Так што не жартуйце са мной, хлопчыкі!</p>

<p>Калі ў гэтай краіне напаткае цябе шчасце? Ніколі! Дык мо хоць некалі? Не-а, і не спадзявайся. Паглядзі, паглядзі, расшпілі фіранкі, вытыркні нос за дзверы кватэры! Магчыма, нешта і здарыцца станоўчае. Пустая бутэлька праляціць над галавой і цябе, так і быць, не зачэпіць. Мент, нібыта пералётная птушка, таксама праляціць над галавой і нешта пракурлыкае і памахае добразычліва агромністай рукой. Галоўнае своечасова адпаўзці, вывернуцца. Каб цябе не аглушылі і не зачапілі. Не дай божа – не ўзнагародзілі дзяржаўнай прэміяй!.. Па прыступках, па прыступках – выпаўзці змяюкай на паветра, агледзецца і хутчэй да мяжы!.. Да мяжы нашай з вамі свядомасці. Дзе няма гэтай рэчаіснасці. Так-так. Туды, дзе гэты дзікабраз не тыркаецца сваімі голкамі і не нюхае вашы кеды.</p>

<h4>* * *</h4>
<p>Я паглядзеў фільм «Любоў і нянавісць у Лас-Вегасе». І задумаўся пра сваё жыццё.</p>

<p>Выпіў. Тады на наступны дзень ты абавязаны напісаць некалькі старонак тэксту. А калі гэтага не зрабіў, значыць не апраўдаў давер. Мне складана ўявіць пісьменніка цвярознікам. Нейкі ён не сапраўдны тады. Быццам ненатуральны. Сумнае жыццё і сумныя кнігі. Жыць трэба напоўніцу і пісаць гэтаксама. Гэта не аксіёма правільнасці, не дай божа, але тым не менш.</p>
<p>– Дык мо наогул пасадзіць цябе ў бутэльку? Сядзі там і булькай. Мне часам здаецца, што ў цябе замест крыві плёскаецца каньяк. Твае недасканалыя формулы – усяго толькі няўдалае апраўданне сваіх учынкаў.</p>

<h4>* * *</h4>
<p>Калі я напіваюся, я раблю неверагодныя рэчы. Мяне не пазнаць. Па-першае, я выцягваю з шафы агромністую валізу і хаваю туды галаву капітана Барады. Далей я выбягаю з дома, бяру таксоўку і еду ў казіно. Па дарозе я яшчэ даганяюся каньяком. Я магу і не даехаць. У кожнага пакалення ёсць свае культавыя месцы. Да такіх месцаў прыглядаюся і я. Так можна заруліць і на Зыбіцкую і спусціцца ў нетры бара «Дно».</p>

<p>Але спачатку пра казіно. Вы ўяўляеце, як я сядаю граць у рулетку? Бо пад сталом ляжыць валіза з галавой Барады. І адбываецца наступны дыялог:</p>
<p>– Ну што, колькі паставім на суседзяў?</p>
<p>– Анічога не паставім! Дапівай свой каньяк, даядай цытрыны і валі дахаты! Да жонкі! Да дзіцяці! Валі, кажу! Усё роўна ты банкрут. Яшчэ некалькі ставак – і ты ў пралёце!</p>
<p>– А ты такі-разгэтакі спецыяліст дзяўбаны. Куды ж ты падзеў сваё цела, недароблены?</p>
<p>Валіза пачынае падскокваць і нецэнзурна лаяцца. Круп’е падазрона на мяне паглядае. Я б’ю нагой па валізцы.</p>
<p>– Калі ты зараз не супакоішся, я цябе з капустай замарыную, – абяцаю я.</p>

<p>ЧАСТКА НУЛЯВАЯ, ЯКАЯ ВЫТЫРКНУЛАСЯ З БОТА П’ЯНАГА ШПІЁНА</p>

<p>– Лашара, ты ж затэрыразаваў жыхароў гэтага дома!</p>
<p>– Стараюся! Гы-гы.</p>

<p>Я ўсміхнуўся. Потым прыбраў з твару ўсмешку і схаваў у кішэні. Дзень быў пахмурны. Не доўга думаючы, я адкруціў і пару пальцаў, потым ногі і папоўз да шафы. Забраўся ў яе. І з палёгкай уздыхнуў. Дробнагабарытны. Заснуў.</p>

<p>Сон накаціўся. Нібыта шторм. Ён чакаў мяне, гэты сон. П’яны і цяжкі. Здавалася, што я ў сюррэалістычным сіропе. Цікава, як можа выглядаць сюррэалістычны сіроп? Неба было цьмяным, амаль чорным. У вялікіх навальнічных хмарах. Гмахі нахіляліся над галавой, валіліся. І здавалася, што жыццё беспрасветнае. Я пачаў разважаць пра каштоўнасці. І тут жа сябе спыніў. Ну якія могуць быць у мяне каштоўнасці? Нават смешна. Мая каштоўнасць – гэта бясконцая дарога, якая зліваецца са змрочным небам. Гмахі і бетонныя пірагі гарманіруюць з маім светаўспрыманнем.</p>

<p>паміж радкамі, запісанымі падчас кашлю лектара, я вылоўліваў птушак, якія хаваліся ў каве. Даводзілася браць лыжку і бразгаць у кубачку. Птушкі, нібыта мініяцюрныя цюлені, выскоквалі ў суседскі кубачак, дзе плюхаліся, фыркалі і палохалі калег. Па стале качаўся бублік. Зрэшты, зрэдчас адпіваючы кавы, ты разумеў, што не ўсе птушкі паспелі збегчы, бо яны казыталі горла, пішчалі і, верагодна, патрабавалі свабоды. Адрыгваючы, ты прызнаваўся ў тым, што паглынальнік музыкі, і дэманстраваў пуза, якое гудзела, нібы вулей, бо там, апроч кавы і птушак, магчыма, былі і жабкі, саранча і пэўна шмат якія інсекты…</p>

<p>цягнік грукоча і хочацца спаць, але нельга.</p>
<p>– Ты ўжо мусіш піць гарбату, – сказаў праваднік. Выглядаў праваднік на капыл цацачнага салдаціка, выплаўленага з волава. І ён быў з адной нагой. Неверагодна! Першы раз у жыцці мне сустрэўся праваднік без нагі! Але што гэта быў за праваднік?!! Ён круціўся ваўчком. Быў нейкім гнуткім і ўчэпістым, нібыта малпа. Здавалася, што гэтаму чалавеку хапіла б і адной рукі – настолькі ён быў рухавым і спрытным. Было і нешта яшчэ, што ўражвала пры поглядзе на правадніка. На ягоным твары трое ў фуфайках пілі гарэлку і гралі на гармоніку. Прычым тут жа яшчэ двое ў піжамах пілавалі дровы. А яшчэ побач тлустая баба гатавала яечню. Калі пачало падгараць… я не вытрымаў і паспрабаваў спыніць гэтую жыццёвую какафонію:</p>
<p>– Гарыць! – залямантаваў я. – Гані гэтых сябрукоў прэч!</p>
<p>– На заводзе людзі плавяць руду, – адказаў праваднік. – А вы тут п’яце гарбату і робіце недарэчныя заўвагі!</p>
<p>У гарбаце варушыўся руды мураш, і ён таксама крыкнуў:</p>
<p>– Вы тут п’яце гарбату і не заўважаеце простых дальнабойшчыкаў! Трэба асцярожна ўжываць гарбату! Асабліва ў вагонах! Гэта вельмі небяспечная справа.</p>

<p>цягнік ператварыўся ў вусеня. Я хацеў злавіць яго ротам. Адчуваў сябе карпам. Згадваў пра тое, што люблю лавіць рыбу голымі рукамі. Гы. Цягнік растаптаў мае рэбры.</p>

<p>я адступіў і ўпаў.</p>
<p>«Усё – каюк», – пранеслася ў галаве. Але я ўсё ляцеў і ляцеў ды ніяк не мог упасці. «Дзіўна, – думаў я. – Здаецца, я не ем галюцынагенных грыбоў».</p>
<p>– Затое яны ядуць цябе, – сказаў мухамор.</p>
<p>Я прыгледзеўся. Побач са мной ляцеў Майкл Крывы, і ягоны твар быў чырвоны і ў плямах. Мухамор!</p>
<p>Я заплюшчыў вочы і сказаў: «Мухамор-мухамор, я дыму не ем! Адпусці маю душу – вярні рэальнасць». «Гы-гы, – засмяялася рэальнасць. – Я тут лячу побач – трымай мацней, <br>каб не збегла».</p>
<p>І праўда, побач з Майклам ляцеў кебаб – такі вялікі і рэальны. «Зараз-зараз», – пагадзіўся я і паспрабаваў злавіць таямнічы кебаб. А ён, сволач, добра запёкся, выслізгвае, не даецца. Плюецца гарчычным соусам.</p>
<p>Голас соуса: «Я – соус. Я хачу быць самастойным! Жалься мне – і, можа, я табе дарую!»</p>
<p>Я прыглядаюся, а там, у соусе, сядзіць мой закляты вораг – Бельгон Белагонны, ці папросту ў народзе – Пельпень Пышнабровы!</p>

<h4>* * *</h4>
<p>Менск заціхае даволі рана. Горад, чый подых атручаны паліцэйскімі мігалкамі, кадэбэшным шэптам, п’янымі позехамі рабочых са шматлікіх заводаў. Горад з цьмяным мінулым і з цьмянай будучыняй. Горад-прывід. Горад-інвалід. Ужо няма веры ў гэтыя шырокія праспекты, ужо няма той гераічнай песні ў гэтых каменных шыротах. Здаецца, паветра тут атручанае і працятае няўлоўным паралітычным газам.</p>

<p>– Пі не пі – лепшым не станеш, – сказаў Крывы і ўсміхнуўся.</p>
<p>– Я ведаю цудоўнае казіно – можа, зазірнем? – прапанаваў я.</p>
<p>– Не веру я ў гульню з аўтаматамі.</p>
<p>– Ну чаму з аўтаматамі? Я якраз прапаноўваю згуляць у рулетку.</p>
<p>– Рулетка можа быць электроннай.</p>

<p>Рулетка круцілася, і разам з ёй замест шарыка бегала штучнае вока. Нешта было жудаснае ў гэтым відовішчы. Лічбы перабягалі, нібыта адлічваўся старт ядзернай ракеты.</p>

<p>Першая мазгавая атака:</p>

<p>У сераду я выйшаў з хаты і падумаў, што сэнсу існавання няма аніякага. Усё брыдка. І мне надакучыла.</p>

<p>Прычым не істотна, п’еш ты ці не п’еш. Колешся ці валяешся абдзяўбаны пад лесвіцай. Жыццё ідзе дзіўнымі зігзагамі. І самае прыкрае, што мы заангажаваныя на побыце. Ён для большасці – арыенцір жыцця. Я не здзіўлены. Абывацелі калі не голасна, дык шэптам заяўляюць, што іх культурныя каштоўнасці – гэта каўбаса і ўнітаз.</p>

<p>бярэш малаток і прыбіваеш да падлогі гэты партрэт</p>

<p>вусы вытыркаюцца з партрэта, нібыта жывыя. Ты выцягваеш з кішэні грабеньчык і спрабуеш расчасаць гэтае чорнае валоссе. Потым яго прылізваеш. Ні халеры не атрымоўваецца. Тырчаць, нібы калючы дрот.</p>

<p>Аднекуль выпаўзае дзядзька. У вас узніклі правільныя асацыяцыі; сядзіш у пакоі адзін, а тут, нібыта змяюка, – нейкі выпаўзень. Такі яшчэ досыць малады выпаўзень. Недзе трыццацігадовага ўзросту. Гэты дзядзька ў гарнітурчыку, у гальштуку. Твар – пырскі дажджу. Складаецца адчуванне, што пратрэш яго ашмёткам – і ўсё змыецца незваротна. Будзе страчаны чалавек назаўсёды. Гэта як забруджанае шкло ці люстэрка – дыхаеш, плюеш і сціраеш рукавом. Дык вось. Гэны выпаўзень вузіць вочы і кажа:</p>

<p>– Ну і якога хрэна ты расчэсваў яму вусы?</p>
<p>Здавалася, што жонка лобзікам выпільвае ў галаве дзіркі.</p>

<p>– Ыгы-ыгы, – кажаш ты.</p>

<p>Ты ўяўляеш, як Галава танчыць на чырвоных вуглях. Пішчыць і хныкае.</p>

<p>– Ну, не плакай, вушастая… Выратуем.</p>

<p>Потым галава цяжка ўздыхае.</p>

<p>Сэнс пытання ў тым, што калі. А калі невядома. Магчыма, у панядзелак ці аўторак. Чаму? Ды таму, што варта. Бо ветру няма і сонца свеціць. Вось так і адбываюцца зрухі ў нашым жыцці. Без наплываў магмы. Кропкава. Змеяў павыкідалі ў сметніцу.</p>

<p>Другая мазгавая атака:</p>

<p>– І колькі можна? – я ўжо стаміўся чакаць.</p>
<p>Я паглядзеў на медузу – нешта мне не падабалася ў ейным колеры.</p>
<p>– Бл., – сказаў. – Якая бл. гэтая ваша заліўная рыбіна!</p>
<p>Я сеў у машыну. Так. Счапленне, тормаз, здымаем з ручніка, уключаем першую перадачу. Счапленне… Газ!.. інакш заглухне. Анічога не пераблытаў? Бл. Бл. Бл. Не – здаецца анічога не пераблытаў.</p>
<p>Машына была яшчэ тая звяруга. Трыццацігадовай даўніны. Матор без газу быў не маторам</p>
<p>Ззаду захіхікаў брыдкі</p>

<p>Барада задумаўся і запісаў: «Я – кубік-рубік. Мой настрой – у залежнасці ад надвор’я – сіні, чорны, чырвоны, белы. Трушчу цела і ягоныя квадрацікі складаю ў шкатулку. Я – біг-мак. Я жару сябе і пукаю глуха і непрыгожа. Гэта як жыццё з маім любімым лысым дыктатарам. Я – біг-мак. Я – кубік-рубік. Я – вадасцёкавая труба для блявоціны. Я – сусвет і я – пустэча. Кубік-рубік і біг-мак грукочуць музыкай каменных прэрый. Музыкай чыстай смерці».</p>

<p>Пстрыкнуў пальцамі. І з неба апусціўся чалавек з вялікім шарам.</p>
<p>– Што трэба? Добры настрой? Няма праблем – вось табе марозіва, вось табе шатландскі віскі, вось табе карона і вось табе спартовы аўтамабіль. Чаго яшчэ жадаеце?</p>
<p>– Жадаю танцы ў адзіноце, каля вогнішча на бязлюднай выспе.</p>
<p>– Жадаеце? Калі ласка – атрымайце!</p>
<p>І вось ужо чалавецтва ператварылася ў далёкі міф. Вакол – зорнае неба, вогнішча, крыкі начных і нябачных птахаў. І ты – танчыш і равеш на ўвесь свет. Равеш, і аніхто цябе не спыняе. Бо няма каму! Гэтая свабода. Дык чаго вы жадаеце? Аўтамабіль, залатую карону, віскі, марозіва, шакаладу ці проста маленькі глыток паветра свабоды на бязлюднай выспе?!! Га?!!</p>

<h4>* * *</h4>
<p>– Гары, ён здаў! – крычаў нехта зверху. – Гэта неверагодна, але гэта факт!</p>
<p>Голас напаўняўся п’янай сілай. Гучалі ноткі цёплага віскі і летняй ліпкай газіроўкі. Голас аплятаў усё сваім павуціннем.</p>
<p>– Гары, ён здаў! Гэта неверагодна! Як ён будзе кіраваць?!! Гэта ж самазабойца. Ён жа пацалуе першае дрэва! Гары, я не веру ў ягоныя здольнасці! Мо ён сапраўды прыдбаў тыя дакументы?!! Га? Гары? Паглядзі, у ягоных вачах свецяцца купюры! Ён жа хабарнік! Гары! Гары! Дрэвы са мной салідарныя – яны махаюць галінамі, яны скідваюць ад злосці сваё лісце!</p>

<h4>* * *</h4>
<p>Уверх – уніз. Паралельна. Уздоўж і ўпоперак. Назаўжды. Прыбяры! Рыба-меч – наперад! Зрэзаць гальштукі! Зрэзаць сосны і дубы! Бы кабы – грыбы! Грабі!</p>

<h4>* * *</h4>
<p>Я – дырыжор. Лес – гнуткія і пругкія струны. Дакранаюся да верхавін – чую грук дзятла і гудзенне мачтавых соснаў. «Учора мы забілі пчаляра!» – крычыць пугач. Рэхам: «Забілі! Забілі!» Зноўку дакранаюся да верхавін – здаецца, тысячы гітар раздзіраюць цішыню. «Навошта мы забілі пчаляра?!!» Рэхам: «Навошта?!! Навошта?..»</p>

<h4>* * *</h4>
<p>Запыленыя нетры навальваюцца на плечы. Няхай тут растуць ананасы і бананы. Запальваю святло на гары і разумею галасы цацак. Галасы гучаць як свідравальнай машынкі. Пацалункі атрымліваюцца мёртвымі і патыхаюць рыбай. Я надзьмуваю вялікі жоўты шар і праціраю акуляры. У гэтых акулярах свет выглядае ружовым. І я не магу зразумець, падабаецца мне гэта ці не? Фары асвятляюць квадратных людзей. І здаецца, што на небе распускаюцца кветкамі ракеты.</p>

<h4>* * *</h4>
<p>Не хочацца пра тэракты, не хочацца пра крэматорыі. Тут пахаваная дзяржава, тут – золата ў трунах, не патрэбнае нават пацукам. Не хочацца ламаць зубы.</p>
<p>Маленькія прэзідэнты, канцлеры, дыктатары, дэпутаты і ўсялякая чынавенская шушамець – усё гэта плюхаецца ў катле. Ты падліваеш смалы. Ярка гарыць агонь. Спёка. Ты п’еш. Усміхаюцца два буслы. Ты п’еш, ты цэдзіш гаркавыя кроплі. Глядзіш на чырвоныя языкі. На журавінавыя галовы, якія тырчаць са смалы. У гэтым клёкаце. У гэтую спёку. У гэтым настроі ты чытаеш кнігу. Кнігу пра менеджмент.</p>

<p>Першы чытач быў хударлявы і бледны, з прычоскай а-ля «меч вікінга», з залатымі зубамі, з сярэбранай завушніцай у вуху, у тыльняху, і ён бясконца напяваў песеньку: «Першай справай самалёты… ну а дзеўчыны… а дзеўчыны потым…» Першы чытач выйшаў у вакно і пераўтварыўся ў дырыжабль. Гэта было паласатае паветранае судна.</p>

<p>Другі чытач быў жоўтым і са шматлікімі кропкамі па твары – з рабаціннем. Ён прыкідваўся дэндзі – на ім быў чорны гарнітурчык і чорны матылёк, пантофлі бліскалі, нібыта халадзец. Калі ён запальваў цыгару, з’яўлялася белая аблачына дыму. Калі ён размаўляў, здавалася, што побач не чалавек – завадная лялька. Ягоныя паліраваныя зубы выдавалі штучнасць і ненатуральнасць усяго існага. Хацелася ўзяць рашпіль і дапрацаваць робата.</p>
<p>Другі чытач выйшаў праз дзверы і стаў гаўкаць.</p>

<p>Трэці чытач нагадваў малпу. Здавалася, што на твары няма вольнага месца ад валасоў. І ён быў надзвычай нервовым; махаў бесперапынна рукамі. Вочы былі падобныя да секундамераў – круціліся, нібыта шалёныя. Апрануты ён быў вельмі дзіўна – нейкі руды камбінезон і сіняя пластыкавая каска.</p>
<p>Трэці чытач узяў цясак і расшастаў паветра сваёй злосцю. І цясак блішчэў быццам люстэрка.</p>

<p>Чацвёрты чытач – у валасах матылькі. Нос моркаўкай. Бровы – драпежніцкія нажніцы. Рукі – хвасты рыбіны – плывуць. Усмешка падобная да бетоннага моста. І вопратка як у медбрата – шапачка і белая піжама.</p>
<p>Чацвёрты чытач распрануўся да майткоў і пачаў танчыць.</p>

<p>Пяты чытач уехаў на бульдозеры. Ягоны твар свяціўся радасным семафорам. Чытач быў у сіняй форме. З неба падалі не зоркі – светлякі. Чытач заспяваў, нібыта оперны саліст. Птушкі заціхлі, людзі спалохана азіраліся, здавалася, што нават бульдозер заглух.</p>

<p>Шосты чытач бесперапынна грыз булачку. Ягоная даўгая шыя нагадвала белую калону. Казліная бародка сцвярджала, што ейны ўладальнік прэтэндуе на інтэлігентнасць. У перапынках паміж жаваннем ён галасіў і ўздыхаў. На чытачы быў спартовы гарнітур і тапачкі, падобныя да янотаў. Калі пачуліся параходныя гудкі, чытач узышоў на карабель і памахаў на развітанне рукой.</p>
<p>Сёмы чытач у шаленстве разарваў кнігу зубамі. Я прыгледзеўся. Нешта было нязвыклае ў гэтым сёмым. Ну, радзімкі і шнары не здзіўлялі. А вось кідалася і гіпнатызавала адзінокае вока, якое было ў цэнтры твару, над носам. Так! Гэта быў цыклоп!.. Жоўтае вока пазірала на мяне не злосна – у ім было пытанне даследчыка. Гэты сёмы быў не простым чытачом – ён хацеў прэпараваць, ён меў вялікае жаданне да вывучэння.</p>

<p>Я люблю кожнага з вышэйпералічаных – усе індывідуальныя. Усе неверагодныя! І вас значна больш за лічбу сем! Прынамсі я ў гэта веру! Веру – у сто першага чытача!</p>

<p>– І што, дзе кульмінацыя? – запытаў мяне сто першы чытач. Чытач быў грузным, часта дыхаў і хапаўся пухлымі рукамі са сэрца. Па ўсім было бачна, што яму кепска.</p>
<p>– Я пытаюся: дзе кульмінацыя?!! – ужо крычаў ці хрыпеў таўстун. – Што так паэтычна ўсе і распаўзуцца па сваіх норах?!!</p>
<p>– Не! – узравеў раззлавана я. – Не паспеюць!!!</p>

<h4>* * *</h4>
<p>Генерал атрутна заўсміхаўся, падышоў да пульта і, доўга не думаючы, націснуў на вялікую чырвоную кнопку. Загрымела, заклекатала. «Першая пайшла», – працадзіў скрозь зубы генерал і зняў фуражку. Першая ракета накрыла адзін з гарадоў Заходняй Еўропы. «Другая пайшла», – паведаміў генерал, зноўку націскаючы на кнопку. «Трэцяя пайшла»…</p>
                    </div>
                </div>
        </section>  
         <section class="how-help">
            <div class="how-help-content">
               <div class="title">
                  <h2>Хочаш дапамагчы часопicу?</h2>
               </div>
               <ul class="collapsible popout">
                  <li>
                     <div class="collapsible-header">
                        <a href="mailto:mimikriabel@gmail.com"><i class="far fa-envelope"></i></a> 
                        <h3>Напiшы тэкст</h3>
                     </div>
                     <div class="collapsible-body">
                        <p>Часопіс Мінкульт пераехаў у Вільню, і цяпер плануе выдаваць тут неверагодна цікавыя тэксты, апавяданні, назіранні і гісторыі! Запрашаем пісменнікаў на супрацоўніцтва! нам цікавыя празаічныя тэксты: мастацкая проза, п'есы, інтэрвію, нарысы.</p>
                     </div>
                  </li>
                  <li>
                     <div class="collapsible-header">
                        <a href="https://www.facebook.com/donate/569783351178699/10230470277559638">
                        <i class="fab fa-facebook-square"></i>
                        </a>
                        <h3>Стань фундатарам</h3>
                     </div>
                     <div class="collapsible-body">
                        <div class="support-block content">
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>5 USD</h4>
                                 <p>Дзякуй ад "Мінкульта".</p>
                                 <img src="img/kitty.svg" alt="kitty thanks u flaticon">
                              </a>
                           </div>
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>15 USD</h4>
                                 <p>Перадзамова нумара</p>
                                 <img src="img/kitty-3.svg" alt="kitty perorders minkult flaticon">
                              </a>
                           </div>
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>30 USD</h4>
                                 <p>Нумар з аўтографамі</p>
                                 <img src="img/kitty-2.svg" alt="kitty sign minkult flaticon">
                              </a>
                           </div>
                        </div>
                     </div>
                  </li>
               </ul>
            </div>
         </section>
         
    </main>

    <footer>
        <div class="footer-content content">
            <div class="footer-block">
                <h4>Падпiшыся на Мiнкульт</h4>
                <p>Пакiнь e-mail, каб атрымлiваць навiны часопicа</p>
                <form id="form1" name="form1" class="wufoo topLabel page" accept-charset="UTF-8" autocomplete="off" enctype="multipart/form-data" method="post" novalidate="" action="https://coughka.wufoo.com/forms/zawjggu13oayjo/#public">
                    <div class="form-content">
                    <label class="desc" id="title1" for="Field1">
                        Email
                    </label>
                    <input id="Field1" name="Field1" type="email" spellcheck="false" class="field text medium" value="" maxlength="255" tabindex="1" placeholder="e-mail">
                    <input id="saveForm" name="saveForm" class="btTxt submit" type="submit" value="&#8594;">
                           
                    <input type="hidden" id="idstamp" name="idstamp" value="TceZwVYv7Ff+ftd4jjehgYF+ab+OUUQQySG0Z+2dap4=">
                </div>
            </form>                             
            </div>
            <div class="footer-block">
                <div class="menu-footer">
                    <a href="index.html#author">Аўтары</a>
                    <a href="index.html#team">Рэдакцыя</a>
                    <a href="support.html">Падтрымка</a>
                </div>
                <div>
                    <p><small>E-mail: mimikriabel@gmail.com</small></p>
                    <p><small>Выкарыстанне матэрыялаў Мiнкульт магчыма толькі з пісьмовага дазволу рэдакцыі.<br>
                    Актыўная спасылка на старонку Мiнкульт, якая ўтрымлівае арыгінал публікацыі, абавязковая.<br>
                    Сайт можа ўтрымліваць кантэнт, не прызначаны для прагляду асобаў, малодшых за 27 гадоў.</small></p>
                </div>
            </div>
        </div>
    </footer>    
    <div class="subfooter">
        <small><a href="https://www.instagram.com/chkalava/" title="Make tea not war">Андрэй Пакроўскі</a> <i class="fas fa-crow"></i></small>
    </div>


    <script src="https://code.jquery.com/jquery-2.2.0.min.js" type="text/javascript"></script>
    <script type="text/javascript" src="js/materialize.js"></script>
    <script>
          $(document).ready(function(){
            $('.collapsible.popout').collapsible();
            $('.dropdown-trigger').dropdown({
                constrainWidth:false
            });
        });
    </script>
    <script src="js/dropdw.js"></script>

    
    </body>
</html>