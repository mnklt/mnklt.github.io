<!DOCTYPE html>
<html>
   <head>
      <meta charset="utf-8" />
      <meta http-equiv="X-UA-Compatible" content="IE=edge">
      <title>MNKLT. Алесь Емяльянаў-Шыловiч</title>
      <meta name="viewport" content="width=device-width, initial-scale=1">
      <meta property="og:title" content="Мiнкульт. Алесь Емяльянаў-Шыловiч">
      <meta property="og:site_name" content="Лiтаратурны часопic">
      <meta property="og:url" content="http://www.minkult.me/author-emeljanau.html">
      <meta property="og:description" content="Алесь Емяльянаў. Паэт, празаік, перакладчык. Аўтар зборніка вершаў «Парасонечнасць». Сябра «Саюза беларускіх пісьменнікаў», Беларускага ПЭН-цэнтра. У 2016 г. выдаў кнігу выбраных перакладаў польскай паэткі Галіны Пасвятоўскай «Ідалапаклонніца». Вершы перакладаліся на польскую, сербскую, украінскую, рускую мовы. Скончыў біялагічны факультэт БДУ. Нарадзіўся ў 1987 г. у Крычаве, жыве і працуе ў Мінску">
      <meta property="og:image" content="img/author_emeljanau.jpg">
      <link rel="icon" type="image/png" href="img/insight.png"/>
      <link rel="stylesheet" type="text/css" media="screen" href="css/styles.css" />
      <link rel="stylesheet" type="text/css" media="screen" href="css/media.css" />
      <link rel="icon" type="image/png" href="images/insight.png"/>
      <script src="https://yastatic.net/share2/share.js" async="async"></script>
   </head>
   <body class="deco numar2">
      <header>
         <div class="menu menu-authors">
            <div class="dropdown">
               <div onclick="myFunction()" class="dropbtn"><i class="fas fa-bars"></i></div>
               <div id="myDropdown" class="dropdown-container">
                  <a class ="waves-effect" href="index.html#author" title="know your author">Аўтары</a>
                  <a class ="waves-effect" href="index.html#team">Рэдакцыя</a>
               </div>
            </div>
         </div>
      </header>
      <main>
         <section class="read">
            <div class="content read-content">
            <div class ="intro">
               <h2>Алесь <br>Емяльянаў-<br>Шыловiч</h2>
               <figure>
                  <img src="img/author_emeljanau.jpg" alt="Алесь Емяльянаў">
               </figure>
               <p class="bio">Алесь Емяльянаў-Шыловiч. Паэт, празаік, перакладчык. Аўтар зборніка вершаў «Парасонечнасць». Сябра «Саюза беларускіх пісьменнікаў», Беларускага ПЭН-цэнтра. У 2016 г. выдаў кнігу выбраных перакладаў польскай паэткі Галіны Пасвятоўскай «Ідалапаклонніца». Вершы перакладаліся на польскую, сербскую, украінскую, рускую мовы. Скончыў біялагічны факультэт БДУ. Нарадзіўся ў 1987 г. у Крычаве, жыве і працуе ў Мінску.
               </p>
               <div class="divider"></div>

            </div>
            <div class="text">
               <h3>Хутка</h3>
               <div class="divide-columns">
                  <p> Валя жыў у Крутагор’і. Ад Мінска кіламетраў дваццаць – дваццаць пяць. Раней ён здымаў пакойчык у вёсцы Дупарава, дакладней у адным з пяці дамоў, якія засталіся пасля з’яўлення побач мікрараёна з такою ж назвай. Але матэрыяльныя цяжкасці (лёгкасцяў у яго пагатоў ніколі не было) змусілі пераехаць.</p>
                  <p>Электрычка адыходзіла праз паўгадзіны. Можна было сербануць гарбаты з нясмачным піражком з вакзальнага буфету. З чаго яны іх толькі робяць? Можа, як той жартаваў: «Вай, свежае мяса! Учора шчэ бегала, гаўкала».</p>
                  <p>У вагон, як заўсёды такой парой, не ўбіцца. І не дзіва. Са сталіцы дамоў ехалі тыя, без каго яна была б іншай, – рабочыя рукі, ногі й галовы. Адзік ледзь знайшоў месца збоку, каб апусціць хоць палову свайго тулава на лаву.</p>
                  <p>– Пластыр, пальчаткі, шкарпэткі. Пластыр, пальчаткі, шкарпэткі! Купляйце, нядорага.</p>
                  <p>Жанчына з нібыта заўсёдна прастуджаным і зычным голасам – жывая крама – актыўна рэкламавала тавар. Алкаш за спінай распавядаў сабутэльніку нешта з прыватнага жыцця, каля дзвярэй маці спрабавала супакоіць малое, якое раўло на ўвесь вагон. З рэпрадуктара пачуўся неразборлівы голас машыніста. Праз агульны гармідар і галас Адзік толькі выхапіў, што на некаторых станцыях цягнік не спыняецца, але дзе менавіта – недачуў. А людзей усё прыбаўлялася. У апошнюю хвіліну, як заўсёды, набіўся паўнюткі вагон. Хтосьці вёз на лецішча рассаду. Красавік жа і пятніца. «Вось чаму столькі народу! – сцяміў Адзік. – Дачы ж пайшлі ва ўсіх. Во што. Добра, хоць у нас нічога няма, бо тады хоць кладзіся й памірай на тых градах з перцамі і памідорамі».</p>
                  <p>– Можа, саступіце месца пажылой жэншчыне? – пачуў Адзік акурат над вухам. Над ім схілілася не старая яшчэ баба, гадоў пад пяцьдзясят, у ярка-бліскучай хустцы. Яна абапіралася на сумку-каляску, а вольнай рукой трымала вялізны пакунак.</p>
                  <p>Адзік устаў.</p>
                  <p>– Калі ласка.</p>
                  <p>Стаяць было цесна і няўтульна, таму ён рэціраваўся ў суседні вагон. Там людзей аказалася не так шмат. Былі нават вольныя месцы. Ён апусціўся на першае, якое знайшоў. Па дыяганалі ад яго сядзеў цыган з падбітым вокам і чорнымі густымі вусамі. Адзік зірнуў на яго. Той усміхнуўся, выскаліўшы жаўтавата-шэрыя зубы.</p>
                  <p>– Далёка едзеш? – запытаў ён раптам.</p>
                  <p>– Ды не, а што?</p>
                  <p>– Нічога. Дай руку.</p>
                  <p>Адзік насцярожыўся і сцяўся.</p>
                  <p>– Ды не бойся, мы сёння за так гадаем, грошы не бяром. Божы дзень. Дай гляну.</p>
                  <p>Адзік нерашуча працягнуў далонь.</p>
                  <p>Смугляк уважліва разглядаў лініі на левай руцэ, потым зірнуў на правую, на абедзве і прамовіў:</p>
                  <p>– Ну што, жыць будзеш доўга, шчасліва. Дзетак у цябе трое, больш не будзе. Досыць. Хаця гэтых выгадуй. Пабагацееш, калі старым будзеш, а пакуль – жыві, не думай ні пра што. Кахай жанчын, пі віно, сяброў не забывай. Бо сяброў сам выбіраеш. Памятай.</p>
                  <p>– Забудзеш іх, ага… Як жа ж… Тут сябе хутчэй забудзеш. Да іх і еду.</p>
                  <p>«Станцыя Энергетык», – прагучала зверху.</p>
                  <p>– А што, Крутагор’е ўжо праехалі? – расхваляваўся Адзік.</p>
                  <p>– Дык не спыняецца яна там. Машыніст жа ж яшчэ ў Мінску гаварыў.</p>
                  <p>– А каб цябе! – Адзік імгненна падскочыў, балазе сядзеў у канцы вагона, і апынуўся на пероне.</p>
                  <p>– Цьху ты, – вылаяўся ён, – давядзецца пешкі. Ну, Валя!</p>
                  <p>Давядзецца ісці праз лес. Кіламетраў з пяць. Дарога была шырокай, Адзік нават сустрэў пару машын. Толькі на пачатку восьмай ён датупаў да Валінай хаты. Пагрукаў. Трошкі пастаяў. Штурхануў дзверы. Незачыненыя. З чаго? Святло не гарэла.</p>
                  <p>– Валя! – гукнуў Адзік. – Ты дзе?</p>
                  <p>– Тут, – пачуўся нечакана ахрыплы цяжкі голас з пакоя насупраць. Валя прамармытаў яшчэ нешта няўцямнае. Адчувалася, што ён быў на падпітку.</p>
                  <p>– Дзе цябе чэрці носяць, Адольф? Так нядоўга і капыты атрэсці. Прынёс?</p>
                  <p>– Чаго?</p>
                  <p>– Ну пляшку прынёс, кажу? Бачыш, херова мне. Башка гудзе. Дый добра б адзначыць дзень народзінаў твайго цёзкі.</p>
                  <p>– Якога?</p>
                  <p>– Ну ты даеш! Такіх людзей трэба ведаць. Гітлера, канешне ж.</p>
                  <p>– Не ведаў і ведаць не хачу.</p>
                  <p>– Шкада. Ну добра. Значыць, не ўзяў?</p>
                  <p>– Ты ж знаеш, я год як у завязцы.</p>
                  <p>– Ай, у зас…цы ты. Хоць чарку за тыдзень не кульнуць, гэта ж, ну... Адно слова – дурань.</p>
                  <p>– Дык ты мяне паклікаў, каб я табе гарэлку прывёз? – абурыўся Адзік.</p>
                  <p>– Ой, ну вось толькі не трэба гэтых папрокаў. Цябе паўгода не дазвацца. Увесь час толькі і сядзіш у сваім Мінску, – Валя зрабіў акцэнт на апошнім слове. – А на сяброў забіваеш. Як гэта называецца? З табою ж пагаварыць немагчыма толкам. У сацсетках ты не з’яўляешся, пазваню – скідваеш альбо абяцаеш ператэліць і маўчыш. Кудысьці бяжыш, ляціш, а я тут падыхаю без гутаркі.</p>
                  <p>– Дык вось у чым рэч. Паразмаўляць яму няма з кім. Я-то думаў, сапраўды канаеш. А нічога, што я адклаў усе справы, вырваўся да цябе, цёгся гадзіну па лесе з электрычкі. А яму пахмяліцца трэба. Бедненькі-гаротненькі! Памірае ён! Свіння ты, Валя!</p>
                  <p>– Дык скаканеш у магаз? На, – ён адлічыў пяць рублёў, – на клімавіцкую хопіць.</p>
                  <p>– Ды пайшоў ты! Алката, – Адзік выйшаў, пляснуўшы дзвярыма. Шкельцы ў вокнах жаласліва прастагналі на развітанне.</p>
                  <p> </p>
                  <p>У панядзелак Адольф збіраўся на работу і разважаў, што яшчэ трэба ўзяць з сабою. Кітайская смартфонная класіка перапыніла ягоныя думкі. Тэлефанавала Валева маці.</p>
                  <p>– Слухаю, – адказаў Адзік.</p>
                  <p>– Адзічка, гэта Джульета Іванаўна. Добрай раніцы.</p>
                  <p>– Добрай раніцы. Штосьці здарылася?</p>
                  <p>– Здарылася. Валя памёр.</p>
                  <p>– Як?! – Адзік ледзь утрымаў слухаўку. – Мы ж бачыліся ў пятніцу.</p>
                  <p>– Ну вось, а назаўтра яго не стала.</p>
                  <p>– А чаму, што адбылося?</p>
                  <p>– Я ў суботу рана з начной прыйшла, а ён ляжыць ужо халодны. Лекары сказалі – сэрца. А яшчэ гаварылі, што каб выпіў учасна, то жывы застаўся б. Сёння пахаванне. У райцэнтры. Ну ты ведаеш. А другой. Зможаш?</p>
                  <p>Адзік не ведаў, што адказаць. Па-першае таму, што не чакаў такога павароту, а па-другое, сёння роўна ў дзве гадзіны ён кроў з носу мусіў быць на працоўнай нарадзе. І адпрасіцца аніяк не выпадала. Смерць блізкага сябра не была для гэтага прычынай.</p>
                  <p>– Ой, ведаеце, Джульета Іванаўна, у мяне сёння вельмі важная сустрэча, акурат такой парой. Таму не атрымаецца, даруйце. Я ўжо не паспею нічога адмяніць. Прыміце мае спачуванні.</p>
                  <p>– Я ведаю, вы апошнім часам мала бачыліся, ды й з Валем цяжкавата было размаўляць, але не думала, што вы настолькі аддаліліся адзін ад аднаго. Што ж, не дык не. Бывай, Адзік.</p>
                  <p>Адольф яшчэ пару секунд слухаў кароткі зумер, пасля націснуў чырвоную клавішу на экранчыку і паклаў тэлефон на стол.</p>
                  <p> </p>
                  <p>Чарга перад кабінетам тэрапеўта заканчвалася на другім канцы калідора. Пашанцавала, што лекар папаўся нармальны, усяго за пяць баксаў выпісаў бальнічны. Начальнік, вядома, непрыемна здзівіўся і папярэдзіў, каб не больш за тры дні, бо работы да халеры.</p>
                  <p>Адзіку больш і не трэба было. А палове на другую ён ускочыў у электрычку. На адной са станцый прастаялі хвілін з дзесяць, чакаючы цягніка, які так і не прайшоў. На пахаванне ён спазніўся.</p>
                  <p>– А, Адзік, прыехаў-такі. А як жа твая нарада? – здзівілася Валева маці.</p>
                  <p>– Не будзе. Прабачце, не паспеў, электрычка затрымалася.</p>
                  <p>– Ну, хадзі, калі прыйшоў, за стол.</p>
                  <p>Пасля хаўтур Джульета Іванаўна сказала:</p>
                  <p>– Характар у яго быў няпросты. І лад жыцця ён сабе абраў, мякка кажучы, не самы прыстойны. Але мёртвых толькі дурні судзяць. Няма чалавека. Валя вельмі сумаваў тут. Цяжка яму было. Ты адзін у яго застаўся з сяброў. Цягаліся, вядома, розныя булдосы, калі ў яго грошы з’яўляліся. Я спрабавала неяк паўшчуваць, дык ён табе. Знікне на тыдзень куды, тэлефон не бярэ. Дык я ўжо і перастала. Хай лепш дома, чым пад плотам. Вох, гора маё горкае ды бяда! – застагнала жанчына і пачала захліпацца.</p>
                  <p>Адзік узяў яе за плечы. Праз колькі хвілін яна супакоілася, уздыхнула і прамовіла:</p>
                  <p>– Хадзем, я тут знайшла нешта. Думаю, табе будзе цікава.</p>
                  <p>Яны ўвайшлі ў хату, Джульета Іванаўна выняла з шуфляды запэцканы, пажаўцелы ад часу агульны сшытак.</p>
                  <p>– Пачытай. Учора рэчы перабірала, і вось. Тут Валевы вершы. Ён іх нікому не паказваў, нават мне.</p>
                  <p>Адзік асцярожна ўзяў сшытак і пагартаў.</p>
                  <p>– Вазьмі на памяць. Хай будзе. Не хачу, каб ён проста ляжаў. Я вершаў не разумею, ніколі не разумела. А ты ж цікавіўся паэзіяй, я ведаю.</p>
                  <p>– Дзякуй, пачытаю абавязкова. Але мне час. Трэба дамоў.</p>
                  <p>– Мо застанешся? Куды ты цёмначы пойдзеш?</p>
                  <p>– Ды не. Яшчэ не так позна. Паспею на дзевяцігадзінную. Паеду. Трымайцеся. Да пабачэння.</p>
                  <p>Жанчына нічога не адказала. Толькі моўчкі праводзіла госця поглядам.</p>
                  <p>На пероне нікога не было. Электрычка праз дзесяць хвілін. Давялося мерыць крокамі платформу. Чарговы раз, калі Адзік праходзіў міма калоны, заўважыў варушэнне ў цемры і пайшоў у той бок. На яго жаласліва пазіралі вочкі-гузікі. Чарнявы, з паджарынамі, шчанюк пераступаў з лапкі на лапку і віхляў хвастом. Мужчына пакапаўся ў пакунку, які яму сабрала ў дарогу Валева маці, і намацаў кілбасу, адламаў кавалачак і даў сабачку. Той, відаць, даўно нічога не еў, бо праз колькі хвілін ад яе і хвосціка не засталося. Рэйкі загулі, і неўзабаве вялізны ліхтар электрычкі асвятліў станцыю.</p>
                  <p>– Ну, бывай, прыяцель, – развітаўся Адзік з новым знаёмым і накіраваўся ў бок вагона.</p>
                  <p>Шчанюк забрахаў і пабег следам. Адзік ужо быў узяўся за парэнчы, але азірнуўся і схапіў сабаку за хіб.</p>
                  <p>– Дурненькі, ты ж мог пад цягнік трапіць. Што ж мне з табою рабіць? Ну, давай тады сябраваць, Дружок.</p>
                  <p>Шчанюк паглядзеў на новага гаспадара і смачна лізнуў яго ў нос.</p>
               </div>
            </div>
         </section>
         
         <section class="how-help">
            <div class="how-help-content">
               <div class="title">
                  <h2>Хочаш дапамагчы часопicу?</h2>
               </div>
               <ul class="collapsible popout">
                  <li>
                     <div class="collapsible-header">
                        <a href="mailto:mimikriabel@gmail.com"><i class="far fa-envelope"></i></a> 
                        <h3>Напiшы тэкст</h3>
                     </div>
                     <div class="collapsible-body">
                        <p>Наш фармат, прабачце – "Фармат!", абсалютна нефарматны, мы адкрытыя для ўсяго на сьвеце, для свабоды творчасьці і волі думкі, мастацкай непаўторнасьці ды яркасьці, для нас кожны тэкст – гэта спачатку акт мастацтва, а ўжо потым – фармальнасьці кшталту правапісу ды іншага, бо ўзровень мастацкасьці не існуе ў прыродзе. Немагчыма знайсьці правілы, формулу альбо пралічыць штосьці, што стварае чалавек, бо заўжды кожны тэкст, карціна, перформанс, будзе вынікам сумы "ПІ" у квадраце, са сваім доўгім хвастом пагрэшнасьці... Бо ідэалу не існуе, а толькі межы, якія ствараюць самі людзі, асабліва тыя, хто сьвята верыць у сваю праўду мастацтва, якая можа быць усяго толькі прывідам, які падпарадкоўваў тых самых бязмозглых выконваць загад, працу: "Я рабіў сваю работу, свой арбайтэн"</p>
                     </div>
                  </li>
                  <li>
                     <div class="collapsible-header">
                        <a href="https://www.facebook.com/donate/569783351178699/10230470277559638">
                        <i class="fab fa-facebook-square"></i>
                        </a>
                        <h3>Стань фундатарам</h3>
                     </div>
                     <div class="collapsible-body">
                        <div class="support-block content">
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>5 USD</h4>
                                 <p>Дзякуй ад "Мінкульта".</p>
                                 <img src="img/kitty.svg" alt="kitty thanks u flaticon">
                              </a>
                           </div>
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>15 USD</h4>
                                 <p>Перадзамова нумара</p>
                                 <img src="img/kitty-3.svg" alt="kitty perorders minkult flaticon">
                              </a>
                           </div>
                           <div class="support-block-sublock">
                              <a href="https://www.facebook.com/donate/569783351178699/10230470277559638" title="Ulej">
                                 <h4>30 USD</h4>
                                 <p>Нумар з аўтографамі</p>
                                 <img src="img/kitty-2.svg" alt="kitty sign minkult flaticon">
                              </a>
                           </div>
                        </div>
                     </div>
                  </li>
               </ul>
            </div>
         </section>
      </main>
      <footer>
         <div class="footer-content content">
            <div class="footer-block">
               <h4>Падпiшыся на Мiнкульт</h4>
               <p>Пакiнь e-mail, каб атрымлiваць навiны часопicа</p>
               <form id="form1" name="form1" class="wufoo topLabel page" accept-charset="UTF-8" autocomplete="off" enctype="multipart/form-data" method="post" novalidate="" action="https://coughka.wufoo.com/forms/zawjggu13oayjo/#public">
                  <div class="form-content">
                     <label class="desc" id="title1" for="Field1">
                     Email
                     </label>
                     <input id="Field1" name="Field1" type="email" spellcheck="false" class="field text medium" value="" maxlength="255" tabindex="1" placeholder="e-mail">
                     <input id="saveForm" name="saveForm" class="btTxt submit" type="submit" value="&#8594;">
                     <input type="hidden" id="idstamp" name="idstamp" value="TceZwVYv7Ff+ftd4jjehgYF+ab+OUUQQySG0Z+2dap4=">
                  </div>
               </form>
            </div>
            <div class="footer-block">
               <div class="menu-footer">
                  <a href="index.html#author">Аўтары</a>
                  <a href="index.html#team">Рэдакцыя</a>
                  <a href="support.html">Падтрымка</a>
               </div>
               <div>
                  <p><small>E-mail: mimikriabel@gmail.com</small></p>
                  <p><small>Выкарыстанне матэрыялаў Мiнкульт магчыма толькі з пісьмовага дазволу рэдакцыі.<br>
                     Актыўная спасылка на старонку Мiнкульт, якая ўтрымлівае арыгінал публікацыі, абавязковая.<br>
                     Сайт можа ўтрымліваць кантэнт, не прызначаны для прагляду асобаў, малодшых за 27 гадоў.</small>
                  </p>
               </div>
            </div>
         </div>
      </footer>
      <div class="subfooter">
         <small><a href="https://www.instagram.com/chkalava/" title="Make tea not war">Андрэй Пакроўскі</a> <i class="fas fa-crow"></i></small>
      </div>
      <div class="fixed-action-btn">
         <a class="btn-floating btn-large red center">
             <img src="img/fist.svg">
         </a>
         <ul>
           <li><a class="btn-floating" href="mailto:mimikriabel@gmail.com"><i class="far fa-envelope"></i></a></li>
           <li><a class="btn-floating" href="https://www.facebook.com/minkulture/"><i class="fab fa-facebook-f"></i></a></li>
         </ul>
 </div>


 <script src="https://code.jquery.com/jquery-2.2.0.min.js" type="text/javascript"></script>
 <script type="text/javascript" src="js/materialize.js"></script>

 <script>
       $(document).ready(function(){
         $('.collapsible.popout').collapsible();
         $('.dropdown-trigger').dropdown({
             constrainWidth:false
         });
         $('.fixed-action-btn').floatingActionButton({
           direction: 'top'
         });
     });
 </script>
 
 <script src="js/dropdw.js"></script>
   </body>
</html>